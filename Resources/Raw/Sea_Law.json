[
  {
    "Id": 1,
    "Title": "ماده ۱ - شرایط تابعیت کشتی",
    "Content": "۱– هر کشتی دریاپیما (اعم از اینکه ساختمان آن پایان یافته یا در دست ساختمان باشد) که ظرفیت غیر خالص ثبت شده آن حداقل ۲۵ تن و واجد شرایط زیر باشد، می‌تواند بر طبق مقررات این قانون به ثبت برسد و تابعیت ایرانی و حق برافراشتن پرچم جمهوری اسلامی ایران را داشته باشد:\n الف – کشتی به اشخاص تابع ایران (اعم از طبیعی یا حقوقی) تعلق داشته باشد و در صورتی که کشتی متعلق به شرکت ایرانی باشد باید سهام آن بانام بوده و حداقل ۵۱ درصد سرمایه واقعی آن متعلق به اتباع ایرانی باشد.\n ب – کشتی باید طبق مقررات این فصل به ثبت برسد.\n۲– کشتی‌های نفتکش متعلق به اشخاص (اعم از طبیعی یا حقوقی) که به امر تولید، تصفیه یا حمل نفت خام، گاز یا فرآورده‌های نفتی اشتغال دارند، می‌توانند بدون رعایت حد نصاب مقرر، با درخواست ذی‌نفع و موافقت سازمان بنادر و کشتیرانی، به ثبت رسیده و تابعیت ایران را تحصیل کنند."
  },
  {
    "Id": 2,
    "Title": "ماده ۲ - تابعیت فرمانده و کارکنان کشتی",
    "Content": "فرمانده، افسران و کارکنان کشتی می‌توانند در صورت لزوم از اتباع غیر ایرانی باشند. مالک کشتی باید به هزینه خود اتباع ایرانی را برای کار در کشتی تربیت کند و به تدریج آن‌ها را جایگزین کارکنان خارجی نماید. برنامه کارآموزی توسط مالکین کشتی تهیه و پس از تصویب سازمان بنادر و کشتیرانی اجرا می‌شود. در هر حال، ظرف چهار سال از تاریخ قبول تابعیت ایران، باید دست‌کم نیمی از کارکنان کشتی ایرانی باشند. مهندسین و افسران و کارکنان ایرانی در مدت اشتغال به کار دریایی، از پرداخت مالیات بر حقوق و مزایای خود معاف خواهند بود."
  },
  {
    "Id": 3,
    "Title": "ماده ۳ - آموزشگاه دریایی",
    "Content": "وزارت اقتصاد مکلف است ظرف یک‌سال از تاریخ تصویب این قانون، آموزشگاهی برای تربیت کارکنان دریانوردی بازرگانی در یکی از بنادر جنوب کشور تأسیس نماید."
  }
]