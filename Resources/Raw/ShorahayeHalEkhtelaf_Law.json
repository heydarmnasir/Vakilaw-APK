[
  {
    "Id": 1,
    "Title": "ماده ۱",
    "Text": "به‌منظور حل اختلاف و صلح و سازش بین اشخاص حقیقی و حقوقی خصوصی، شوراهای حل اختلاف که در این قانون به اختصار «شورا» نامیده می‌شوند، زیر نظر قوه قضائیه و با شرایط مقرر در این قانون تشکیل می‌گردند."
  },
  {
    "Id": 2,
    "Title": "ماده ۲",
    "Text": "برنامه‌ریزی و راهبری شوراها توسط مرکز حل اختلاف که در این قانون به اختصار «مرکز» نامیده می‌شود، انجام می‌گیرد.",
    "Notes": [
      "مرکز، زیر نظر رئیس قوه قضائیه اداره می‌شود و رئیس مرکز با حکم رئیس قوه قضائیه منصوب می‌شود."
    ]
  },
  {
    "Id": 3,
    "Title": "ماده ۳",
    "Text": "حوزه فعالیت شوراها تابع حوزه قضائی بخش یا شهرستان مربوط است.",
    "Notes": [
      "شعب شوراها در شهرها و در صورت لزوم در مراکز دهستان‌ها و روستاها به تشخیص رئیس قوه قضائیه به تعداد لازم تشکیل می‌گردد. رئیس قوه قضائیه می‌تواند این امر را به رئیس مرکز تفویض کند.",
      "برای رسیدگی به امور فنی و صنفی در دعاوی و شکایات فی‌مابین اصناف، «شوراهای حل اختلاف تخصصی» قابل تشکیل است. همچنین برای دعاوی احوال شخصیه اقلیت‌های دینی، شوراهای تخصصی قابل تشکیل است."
    ]
  },
  {
    "Id": 4,
    "Title": "ماده ۴",
    "Text": "قوه قضائیه مکلف است حداکثر ظرف یک سال از تاریخ لازم‌الاجرا شدن این قانون، در هر حوزه قضائی شهرستان، شعبه یا شعبی از دادگاه‌ها را تحت مدیریت و نظارت رئیس آن حوزه قضائی به‌عنوان دادگاه صلح تعیین کند.",
    "Notes": [
      "در حوزه قضائی بخش، وظایف و اختیارات دادگاه صلح بر عهده دادگاه بخش است.",
      "ریاست و نظارت دادگاه‌های صلح و شوراهای حل اختلاف در استان بر اساس آیین‌نامه ماده (۴۰) این قانون تعیین می‌شود."      
    ]
  },
  {
    "Id": 5,
    "Title": "ماده ۵",
    "Text": "هر شعبه شورا دارای رئیس، یک نفر عضو اصلی و حسب مورد یک نفر عضو علی‌البدل است که جلسات شورا با حضور دو نفر رسمیت می‌یابد.",
    "Notes": [
      "در صورت غیبت یا عدم وحدت نظر، عضو علی‌البدل جایگزین یا اضافه می‌شود.",
      "برای هر شعبه، نیروی اداری متناسب به‌کار گرفته می‌شود.",
      "تأمین کارکنان شوراهای تخصصی بر عهده نهادهای محل استقرار است."    
    ]
  },
  {
    "Id": 6,
    "Title": "ماده ۶",
    "Text": "قوه قضائیه می‌تواند حداکثر ده هزار نفر نیروی انسانی لازم را ظرف پنج سال از میان اشخاص واجد شرایط استخدام نماید.",
    "Notes": [
      "کارکنان تمام وقت شورا که تا ۲۹ اسفند ۱۴۰۱ مشغول بودند، در اولویت هستند.",
      "دولت مکلف است شناسه استخدام اشخاص موضوع این ماده را در اختیار قوه قضائیه قرار دهد.",
      "از تاریخ لازم‌الاجرا شدن این قانون، عضویت جدید در شورا افتخاری و داوطلبانه است." 
    ]
  },
  {
    "Id": 7,
    "Title": "ماده ۷",
    "Text": "اعضای شورا باید دارای شرایط زیر باشند.",
    "Notes": [
      "متدین به دین اسلام و مذهب رسمی کشور (برای اقلیت‌های دینی تدین به دین خود کافی است).",
      "تابعیت جمهوری اسلامی ایران",
      "التزام عملی به قانون اساسی و ولایت مطلقه فقیه",
      "دیانت، امانت و صحت عمل و اشتهار به آن‌ها",
      "عدم اعتیاد و استفاده از مشروبات الکلی",
      "داشتن کارت پایان خدمت یا معافیت",
      "مدرک تحصیلی: کارشناسی (یا دیپلم برای شعب روستایی)",
      "حداقل سی سال سن (برای کارشناسی ارشد و بالاتر پنج سال کمتر)",
      "عدم سابقه محکومیت مؤثر کیفری",
      "متأهل بودن",
      "سایر شرایط قانونی از جمله بند (ز) ماده ۴۲ قانون مدیریت خدمات کشوری",
      "سابقه سکونت شش ماهه در حوزه شورا",
      "عدم سوءسابقه امنیتی",
      "عدم وابستگی به رژیم سابق"      
    ]
  },
  {
    "Id": 8,
    "Title": "ماده ۸",
    "Text": "قضات، کارکنان دادگستری، وکلا، کارشناسان، نیروهای نظامی و امنیتی، سردفتران و... در زمان اشتغال حق عضویت در شورا را ندارند."
  },
  {
    "Id": 9,
    "Title": "ماده ۹",
    "Text": "اعضای شورا به پیشنهاد رئیس‌کل دادگستری استان و با حکم رئیس مرکز منصوب می‌شوند."
  },
  {
    "Id": 10,
    "Title": "ماده ۱۰",
    "Text": "اعضای شورا قبل از شروع به کار مکلفند مطابق سوگندنامه‌ای که توسط مرکز تهیه می‌شود و به تأیید رئیس قوه قضائیه می‌رسد، سوگند یاد کنند."
  },
  {
    "Id": 11,
    "Title": "ماده ۱۱",
    "Text": "دعاوی زیر حتی با توافق طرفین قابل طرح در شورا نیست:",
    "Notes": [
      "اختلاف در اصل نکاح، طلاق، بطلان، فسخ و انفساخ نکاح، بذل مدت و انقضای آن، رجوع، نسب، ولایت قهری و قیمومت",
      "اختلاف در اصل وقفیت و وصیت و تولیت",
      "دعاوی راجع به حجر و ورشکستگی",
      "دعاوی راجع به وجوه و اموال عمومی و دولتی و انفال",
      "اموری که به موجب قوانین دیگر در صلاحیت مراجع اختصاصی یا مراجع قانونی غیر دادگستری می‌باشد"      
    ]
  },
  {
    "Id": 12,
    "Title": "ماده ۱۲",
    "Text": "صلاحیت‌های دادگاه صلح به شرح زیر است:",
    "Notes": [
      "دعاوی مالی تا نصاب یک میلیارد ریال",
      "دعاوی حقوقی تصرف عدوانی، مزاحمت و ممانعت از حق",
      "دعاوی راجع به جهیزیه، مهریه و نفقه تا نصاب مقرر",
      "دعاوی و درخواست‌های تخلیه عین مستأجره و تعدیل اجاره‌بها به جز سرقفلی و حق کسب یا پیشه یا تجارت",
      "اعسار از پرداخت محکوم‌به در صورت رسیدگی به اصل دعوی",
      "حصر ورثه، تحریر ترکه، مهر و موم و رفع آن",
      "تأمین دلیل",
      "تقاضای سازش موضوع ماده ۱۸۶ قانون آیین دادرسی مدنی",
      "جنبه عمومی و خصوصی جرائم غیرعمدی ناشی از کار یا تصادفات رانندگی",
      "جرائم عمدی تعزیری مستوجب مجازات درجه هفت و هشت",
      "دعاوی اصلاح یا استرداد شناسنامه، اصلاح مشخصات مدرک تحصیلی، الزام به اخذ پایان کار، اثبات رشد، الزام به صدور شناسنامه، تصحیح و تغییر نام"     
    ]
  },
  {
    "Id": 13,
    "Title": "ماده ۱۳",
    "Text": "شوراها در موارد زیر حسب مورد برای صلح و سازش اقدام می‌نمایند:",
    "Notes": [
      "کلیه امور مدنی و حقوقی",
      "جنبه خصوصی جرائم غیرقابل گذشت",
      "کلیه جرائم قابل گذشت"     
    ]
  },
  {
    "Id": 14,
    "Title": "ماده ۱۴",
    "Text": "از تاریخ لازم‌الاجرا شدن این قانون به دعاوی و جرائم مندرج در این قانون در دادگاه صلح رسیدگی می‌شود و شورا صرفاً در امر صلح و سازش مطابق احکام این قانون اقدام می‌کند."
  },
  {
    "Id": 15,
    "Title": "ماده ۱۵",
    "Text": "در کلیه جرائم قابل گذشت (به استثنای متهم متواری یا مجهول‌المکان)، اختلافات خانوادگی و سایر دعاوی مدنی و حقوقی که به طور مستقیم در مرجع قضائی طرح می‌شود، مقام رسیدگی‌کننده و ارجاع می‌تواند پرونده را با ذکر دلیل به شورا ارجاع نماید.",
    "Notes": [
      "قبل از ارجاع پرونده به شورا، مقام رسیدگی‌کننده باید از عدم مخالفت طرفین با ارجاع اطمینان حاصل کند.",
      "شورا قبل از رسیدگی طرفین را از حق مخالفت با ارجاع مطلع می‌سازد."   
    ]
  },
  {
    "Id": 16,
    "Title": "ماده ۱۶",
    "Text": "در موارد مقرر در ماده (۱۳) این قانون، شروع رسیدگی در شورا با درخواست کتبی یا شفاهی است. درخواست شفاهی در صورت‌مجلس قید می‌شود و به امضای خواهان یا متقاضی می‌رسد.",
    "Notes": [
      "درخواست رسیدگی باید متضمن موارد زیر باشد:",
      "نام و نام خانوادگی، نام پدر، نام شخص حقوقی، شناسه ملی و اقامتگاه طرفین دعوى",
      "موضوع خواسته و همچنین تقویم آن در دعاوی مالی",
      "موضوع درخواست یا شکایت",
      "دلایل و مستندات خواسته، درخواست و یا شکایت"   
    ]
  },
  {
    "Id": 17,
    "Title": "ماده ۱۷",
    "Text": "در مواردی که در این قانون حکمی تعیین نشده است، آیین دادرسی و ترتیبات رسیدگی، صدور رأی و اجرای احکام دادگاه صلح حسب مورد تابع قوانین و مقررات حاکم بر دادگاه‌های حقوقی و کیفری است.",
    "Notes": "ترتیب اقدامات سازشی در شورا مطابق آیین‌نامه‌ای تعیین می‌شود که ظرف سه ماه پس از لازم‌الاجرا شدن این قانون توسط معاونت حقوقی قوه قضائیه با همکاری وزارت دادگستری و مرکز تهیه می‌شود و به تصویب رئیس قوه قضائیه می‌رسد."
  },
  {
    "Id": 18,
    "Title": "ماده ۱۸",
    "Text": "طرفین دعوا می‌توانند شخصاً در شورا حضور یافته یا از وکیل دادگستری استفاده نمایند. در موارد صلح و سازش استفاده از وکیل مدنی نیز در شورا مجاز است."
  },
  {
    "Id": 19,
    "Title": "ماده ۱۹",
    "Text": "هزینه دادرسی در دادگاه‌های صلح حسب مورد مطابق هزینه دادرسی در محاکم دادگستری است و هزینه دادرسی شورا در موارد موضوع ماده (۱۳) این قانون، در دعاوی کیفری و دعاوی حقوقی غیرمالی معادل هزینه دادرسی در محاکم دادگستری و در دعاوی مالی هزینه دادرسی معادل پنجاه درصد هزینه دادرسی در محاکم دادگستری است.",
    "Notes": "در صورت ارجاع پرونده از مرجع قضائی جهت صلح یا سازش به شورا، چنانچه هزینه دادرسی پرداخت شده باشد، هزینه دادرسی مجدد دریافت نمی‌شود."    
  },
  {
    "Id": 20,
    "Title": "ماده ۲۰",
    "Text": "در اجرای مواد (۱۳) و (۱۵) این قانون، شورا پس از دعوت خوانده یا مشتکی‌عنه نسبت به تشکیل جلسه اقدام و در صورت حصول سازش، گزارش اصلاحی صادر می‌کند. در موارد موضوع ماده (۱۳) پرونده بایگانی و در موارد موضوع ماده (۱۵) نتیجه به مرجع قضائی ارسال می‌شود.",
    "Notes": [
      "توافق و سازش متضمن حق، تکلیف یا تعهد باید در گزارش اصلاحی صریح و مشخص قید شود.",
      "چنانچه سازش منوط به نظر کارشناس مرضی‌الطرفین، داور یا میانجی باشد، شورا نظر را اخذ و در صورت انطباق با قانون و پذیرش طرفین، در گزارش اصلاحی درج می‌کند.",
      "در دعاوی مالی ارجاعی از مراجع قضائی که هزینه دادرسی پرداخت شده باشد، در صورت سازش هزینه به نصف کاهش و مازاد مسترد می‌شود.",
      "رسیدگی به دعاوی راجع به اموال غیرمنقول فاقد سند رسمی صرفاً در صلاحیت مرجع صالح قضائی است."     
    ]
  },

  {
    "Id": 21,
    "Title": "ماده ۲۱",
    "Text": "در اجرای مواد (۱۳) و (۱۵) این قانون، درصورتی‌که شورا با برگزاری حداقل دو جلسه ظرف سه ماه موفق به ایجاد صلح و سازش بین طرفین نشود، پرونده در شورا بایگانی و در صورت درخواست خواهان یا مدعی خصوصی به مرجع قضائی صالح ارسال می‌گردد. چنانچه پرونده از مراجع قضائی ارجاع شده باشد، گزارش اقدامات و نتیجه به آن مرجع ارسال می‌شود."
  },
  {
    "Id": 22,
    "Title": "ماده ۲۲",
    "Text": "در صورت استرداد درخواست یا دعوا از سوی خواهان یا مدعی خصوصی، شورا اقدام به بایگانی پرونده می‌نماید. چنانچه پرونده از مراجع قضائی ارجاع شده باشد، مراتب به آن مرجع اعلام می‌شود."
  },
  {
    "Id": 23,
    "Title": "ماده ۲۳",
    "Text": "در اجرای مواد (۱۳) و (۱۵) این قانون رئیس شورا شخصاً یا از طریق یکی از اعضا، علاوه بر رسیدگی به دلایل طرفین، می‌تواند مطابق ضوابط قانونی تحقیق محلی و معاینه محل را انجام دهد."
  },
  {
    "Id": 24,
    "Title": "ماده ۲۴",
    "Text": "هرگاه در تنظیم یا نوشتن گزارش اصلاحی و دیگر تصمیمات شورا سهو قلم رخ بدهد مانند از قلم افتادن یا اضافه شدن کلمه‌ای و یا در محاسبه، اشتباه صورت گرفته باشد، تصحیح گزارش یا تصمیم مذکور رأساً یا با درخواست ذی‌نفع، توسط دادگاه صلح انجام می‌شود. گزارش یا تصمیم تصحیح‌شده به طرفین ابلاغ می‌شود. تسلیم رونوشت گزارش یا تصمیم اصلی بدون الصاق گزارش یا تصمیم تصحیح‌شده ممنوع است."
  },
  {
    "Id": 25,
    "Title": "ماده ۲۵",
    "Text": "اعتراض طرفین پرونده به تصمیم شورا و نیز اعتراض ثالث نسبت به گزارش اصلاحی و تصمیم شورا قابل طرح در دادگاه صلح همان حوزه قضائی است و چنانچه تصمیم یا گزارش اصلاحی توسط مرجع رسیدگی به اعتراض نقض شود، مرجع مذکور موظف است رأساً به پرونده رسیدگی و رأی صادر کند.",
    "Notes": "گزارش اصلاحی قطعی است. درصورتی‌که یکی از طرفین به دلیل عدم تطابق گزارش اصلاحی با توافق صورت گرفته، به گزارش اصلاحی اعتراض داشته باشد، با دستور دادگاه صلح اجرای گزارش اصلاحی متوقف و در همان دادگاه به اعتراض رسیدگی می‌شود."
  },
  {
    "Id": 26,
    "Title": "ماده ۲۶",
    "Text": "گزارش اصلاحی موضوع ماده (۲۰) این قانون پس از تأیید قاضی دادگاه صلح مطابق قوانین و مقررات جاری کشور اجرا می‌گردد."
  },
  {
    "Id": 27,
    "Title": "ماده ۲۷",
    "Text": "چنانچه متعهد پیش از صدور دستور اجرا نسبت به اجرای گزارش اصلاحی یا اخذ رضایت اقدام کند، از پرداخت نیم عشر اجرائی معاف است و اگر ظرف یک ماه از تاریخ ابلاغ اخطاریه اقدام کند، از پرداخت نصف نیم عشر اجرائی معاف است."
  },
  {
    "Id": 28,
    "Title": "ماده ۲۸",
    "Text": "چنانچه اعضا، کارکنان و نیروهای اداری شورا که رابطه استخدامی ندارند، مرتکب تخلف شوند، به شکایت شاکی، گزارش رئیس شورا در حوزه قضائی مربوط، واحد بازرسی و یا واحد حفاظت و اطلاعات، موضوع در هیئت بدوی رسیدگی به تخلفات مطرح می‌شود.",
    "Notes": "به تخلفات کارکنان و نیروهای اداری شورا که رابطه استخدامی دارند، مطابق قانون رسیدگی به تخلفات اداری مصوب ۱۳۷۲/۹/۷ رسیدگی می‌شود."
  },

  {
    "Id": 29,
    "Title": "ماده ۲۹",
    "Text": "هیئت بدوی رسیدگی به تخلفات هر استان با حضور سه عضو شامل رئیس شوراهای حل اختلاف استان، یکی از قضات و یکی از اعضای شوراهای حل اختلاف آن استان به پیشنهاد رئیس‌کل دادگستری استان تشکیل می‌شود.",
    "Notes": [
      "اعضای قاضی هیئت با پیشنهاد رئیس مرکز و حکم رئیس قوه قضائیه و سایر اعضای هیئت با حکم رئیس مرکز برای مدت سه سال منصوب می‌شوند و انتصاب مجدد آنان بلامانع است.",
      "در صورت ضرورت، با تشخیص رئیس مرکز، هیئت بدوی رسیدگی به تخلفات در هر استان قابل افزایش به دو یا چند هیئت است."
    ]
  },
  {
    "Id": 30,
    "Title": "ماده ۳۰",
    "Text": "ارتکاب موارد زیر توسط اعضا، کارکنان و نیروهای اداری شورا که رابطه استخدامی ندارند، تخلف محسوب می‌شود:",
    "Notes": [
      "اعمال و رفتار خلاف شؤون",
      "عدم رعایت قوانین و مقررات مربوط",
      "هرگونه سوء رفتار یا رفتار مغایر کرامت انسانی با مراجعه‌کنندگان که منجر به نارضایتی در آنان می‌شود",
      "عدم انجام وظایف قانونی یا تأخیر بدون دلیل در انجام آن‌ها",
      "تبعیض یا اعمال غرض یا برقراری روابط خارج از عرف اداری با مراجعه‌کنندگان",
      "ترک خدمت در خلال ساعات موظف بدون مجوز یا عذر موجه",
      "غیبت غیر موجه سه جلسه به‌صورت متوالی یا پنج جلسه به‌صورت متناوب در طول یک ماه، تکرار در تأخیر ورود به محل کار یا تکرار در تعجیل خروج از آن بدون کسب مجوز",
      "کم‌کاری یا سهل‌انگاری در انجام وظایف محول شده",
      "عدم رعایت شؤون و شعائر اسلامی",
      "اخذ هرگونه وجه، مال یا امتیاز در قبال اظهار نظر یا اتخاذ تصمیم به نفع یکی از طرفین دعوی و گرفتن وجوهی غیر از آنچه در قوانین و مقررات تعیین‌شده یا اخذ هرگونه مالی که در عرف رشوه‌خواری تلقی می‌شود",
      "تسامح در حفظ اموال و اسناد و ایراد خسارت به اموال بیت‌المال",
      "ارائه گواهی یا گزارش خلاف واقع در امور مربوط به شورا",
      "تسلیم مدارک به اشخاصی که حق دریافت آن را ندارند یا خودداری از تسلیم مدارک به اشخاصی که حق دریافت آن را دارند",
      "ایراد تهمت و افترا، هتک حیثیت",
      "اخاذی",
      "اختلاس",
      "افشای اسرار و اسناد محرمانه اداری",
      "افشای اطلاعات خصوصی و محرمانه طرفین پرونده و شهود",
      "ارتباط و تماس غیر مجاز با اتباع بیگانه",
      "سرپیچی از اجرای دستورهای مقام‌های بالاتر در حدود وظایف اداری",
      "اختفا، نگهداری، حمل، توزیع و خرید و فروش مواد مخدر",
      "استعمال مواد مخدر یا اعتیاد به آن",
      "هر نوع سوءاستفاده و استفاده غیر مجاز از شؤون یا موقعیت شغلی در شورا و امکانات و اموال شورا",
      "جعل یا مخدوش نمودن و دست بردن در اسناد و اوراق رسمی یا دولتی",
      "توقیف، اختفا، بازرسی یا باز کردن پاکت‌ها و محمولات پستی یا معدوم کردن آن‌ها و استراق سمع بدون مجوز قانونی",
      "کارشکنی و شایعه‌پراکنی، وادار ساختن یا تحریک دیگران به کارشکنی یا کم‌کاری و ایراد خسارت به اموال دولتی و اعمال فشارهای فردی برای تحصیل مقاصد غیرقانونی",
      "شرکت در تحصن، اعتصاب و تظاهرات غیرقانونی، یا تحریک به برپایی تحصن، اعتصاب و تظاهرات غیرقانونی و اعمال فشارهای گروهی برای تحصیل مقاصد غیرقانونی",
      "عضویت در یکی از فرقه‌های ضاله که از نظر اسلام مردود شناخته شده‌اند",
      "عضویت در سازمان‌هایی که مرامنامه یا اساسنامه آن‌ها مبتنی بر نفی ادیان الهی است یا طرفداری و فعالیت به نفع آن‌ها",
      "عضویت در گروه‌های غیرقانونی"
    ]
  },

  {
    "Id": 31,
    "Title": "ماده ۳۱",
    "Text": "چنانچه هیئت رسیدگی‌کننده بدوی پس از دعوت از عضو یا کارمند یا نیروی اداری شورا که رابطه استخدامی ندارد و شنیدن اظهارات و دفاعیات، تخلف وی را احراز نماید به‌تناسب عمل ارتکابی در مورد ارتکاب به تخلفات موضوع بندهای (۱) تا (۹) ماده (۳۰) این قانون برای بار اول و دوم مرتکب را به یکی از مجازات‌های بندهای (۱) تا (۳) این ماده و در مورد تخلفات موضوع بندهای (۱۰) تا (۳۰) ماده (۳۰) این قانون و تکرار تخلفات موضوع بندهای (۱) تا (۹) ماده مذکور در بار سوم، مرتکب را به یکی از مجازات‌های بندهای (۴) و (۵) این ماده محکوم می‌کند:",
    "Notes": [
      "اخطار کتبی بدون درج در پرونده",
      "توبیخ کتبی با درج در پرونده",
      "کسر پاداش تا یک سوم به مدت یک ماه تا یک سال",
      "محرومیت از فعالیت در شورا از یک ماه تا یک سال",
      "محرومیت دائمی از عضویت در شورا یا اخراج از شورا حسب مورد"
    ]
  },
  {
    "Id": 32,
    "Title": "ماده ۳۲",
    "Text": "آرای صادرشده از هیئت بدوی در مورد مجازات‌های مقرر در بندهای (۱) تا (۳) ماده (۳۱) این قانون قطعی و در مورد مجازات‌های موضوع بندهای (۴) و (۵) ماده مذکور ظرف بیست روز پس از ابلاغ، در هیئت تجدیدنظر رسیدگی‌کننده به تخلفات اعضا، کارمندان و نیروهای اداری شورا که رابطه استخدامی ندارد، موضوع ماده (۳۳) این قانون، قابل تجدیدنظرخواهی است."
  },
  {
    "Id": 33,
    "Title": "ماده ۳۳",
    "Text": "هیئت تجدیدنظر رسیدگی‌کننده به تخلفات اعضا، کارمندان و نیروهای اداری شورا که رابطه استخدامی ندارند، در مرکز تشکیل می‌شود و مرکب از سه عضو اصلی شامل رئیس مرکز یا یکی از معاونان وی، یک قاضی دادگاه تجدیدنظر و یکی از اعضای شورا با پیشنهاد رئیس مرکز است که تمامی آنان با ابلاغ رئیس قوه قضائیه برای مدت سه سال منصوب می‌شوند و انتصاب مجدد آنان بلامانع است."
  },
  {
    "Id": 34,
    "Title": "ماده ۳۴",
    "Text": "چنانچه عضو شورا در مقابل دریافت وجه یا سند پرداخت وجه یا مال یا ارائه خدمت به نفع یکی از طرفین اظهارنظر کند، رفتار وی جرم، محسوب و به مجازات بزه موضوع ماده (۵۸۸) کتاب پنجم قانون مجازات اسلامی (تعزیرات و مجازات‌های بازدارنده) مصوب ۱۳۷۵/۳/۲ محکوم می‌شود."
  },
  {
    "Id": 35,
    "Title": "ماده ۳۵",
    "Text": "هرگاه تخلف عضو، کارمند و نیروی اداری شورا که رابطه استخدامی ندارد، عنوان یکی از جرائم مندرج در قوانین را نیز داشته باشد هیئت رسیدگی به تخلفات مکلف است مطابق این قانون به تخلف وی رسیدگی و رأی قانونی، صادر و مراتب را برای رسیدگی به اصل جرم به مرجع قضائی صالح ارسال کند. هرگونه تصمیم مراجع قضائی مانع از اجرای مجازات‌های اداری موضوع این قانون نخواهد بود. چنانچه تصمیم مراجع قضائی مبنی بر برائت باشد، هیئت رسیدگی به تخلفات مجدداً به موضوع رسیدگی و تصمیم مناسب اتخاذ می‌کند."
  },

  {
    "Id": 36,
    "Title": "ماده ۳۶",
    "Text": "تا زمان تشکیل دادگاه‌های صلح، به دعاوی و شکایات مطابق قوانین و مقررات جاری کشور ازجمله قانون شوراهای حل اختلاف مصوب ۱۳۹۴/۹/۱۶ با اصلاحات و الحاقات بعدی رسیدگی می‌شود."
  },
  {
    "Id": 37,
    "Title": "ماده ۳۷",
    "Text": "چنانچه عضو شورا در آزمون وکالت دادگستری (اعم از کانون‌های وکلا و مرکز وکلا، کارشناسان رسمی و مشاوران خانواده قوه قضائیه) یا کارشناس رسمی دادگستری پذیرفته شود و حسن سابقه او در شورا به تأیید رئیس‌کل دادگستری استان برسد، مدت کارآموزی وی در هر یک از این موارد به شرح زیر تقلیل می‌یابد:",
    "Notes": [
      "سه تا پنج سال سابقه همکاری با شورا، یک سوم دوره کارآموزی",
      "بیش از پنج سال سابقه همکاری با شورا، نصف دوره کارآموزی",
      "نیروهای شاغل در شوراها تا زمان لازم‌الاجرا شدن این قانون متناسب با سنوات همکاری تمام وقت آنان در صورت داشتن شرایط احراز مشاغل، برای استخدام در قوه قضائیه و دستگاه‌های تابع از اولویت برخوردار خواهند بود. دستورالعمل نحوه احتساب سنوات خدمت تمام‌وقت، اعمال اولویت و امتیاز برای این دسته از افراد با پیشنهاد مشترک قوه قضائیه و سازمان اداری و استخدامی کشور به تصویب شورای توسعه مدیریت و سرمایه انسانی خواهد رسید."
    ]
  },
  {
    "Id": 38,
    "Title": "ماده ۳۸",
    "Text": "درآمد حاصل از هزینه دادرسی و نیم عشر اجرائی گزارش اصلاحی موضوع این قانون و سایر موارد قانونی به خزانه‌داری کل کشور واریز و معادل صددرصد (٪۱۰۰) مبلغ واریزی از محل اعتبار خاصی که به همین منظور هرساله در قانون بودجه کل کشور منظور می‌شود به‌عنوان درآمد اختصاصی به شوراها اختصاص داده می‌شود. دولت مکلف است معادل مبالغ پیش‌بینی‌شده در قانون بودجه هرساله کل کشور را پرداخت نماید تا در موارد زیر هزینه گردد:",
    "Notes": [
      "پرداخت حقوق و پاداش",
      "هزینه ساخت، اجاره و تعمیرات ساختمان و تجهیزات و هزینه‌های اداری با تشخیص مرکز",
      "بیمه تأمین اجتماعی کارکنان استخدامی"
    ]
  },
  {
    "Id": 39,
    "Title": "ماده ۳۹",
    "Text": "دولت مکلف است هرساله بودجه مورد نیاز شوراها را بر اساس بودجه پیشنهادی قوه قضائیه در قالب ردیف مستقل پیش بینی کند. تأمین امکانات اداری و تجهیزات و مکان و امور مالی و پشتیبانی شوراها بر عهده قوه قضائیه است."
  },
  {
    "Id": 40,
    "Title": "ماده ۴۰",
    "Text": "آیین‌نامه اجرائی این قانون ظرف سه ماه از تاریخ تصویب آن، توسط معاونت حقوقی قوه قضائیه با همکاری وزارت دادگستری و مرکز تهیه می‌شود و به تصویب رئیس قوه قضائیه می‌رسد."
  },
  {
    "Id": 41,
    "Title": "ماده ۴۱",
    "Text": "قانون شوراهای حل اختلاف مصوب ۱۳۹۴/۹/۱۶ با رعایت ماده (۳۶) این قانون نسخ می‌شود."
  }
]